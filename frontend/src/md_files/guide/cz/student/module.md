# Jak pracovat s různými moduly

## Kódový modul

V kódovém modulu vidíte nahoře panel s jednotlivými záložkami – ZADÁNÍ, student.cpp. Po přepnutí na záložku student.cpp se místo zadání ukáže editor kódu.
![Code editor](/images_for_md_files/guides/cz/student/code/code_editor.png)
Kód můžete psát přímo do editoru a následně ho spustit klávesovou zkratkou (Mac: Ctrl + R, Windows: Win + R) nebo tlačítkem OTESTOVAT.

Pokud preferujete použití IDE, stáhněte si výchozí kód pomocí tlačítka stáhnout, kód upravte lokálně, a následně ho nahrajte s pomocí pole s nápisem Kód (.c, .cpp, ...). Po nahrání souboru se automaticky spustí testování.


!!! danger Upozornění
V některých předmětech se používají vícesouborové moduly. Za záložkou zadání v takovém případě uvidíte VÍCE souborů s kódem. U vícesouborových modulů můžete pořád překlikávat po záložkách a používat editor pro jednotlivé soubory / stáhnout nebo nahrát soubor, jehož záložka je aktuálně otevřená.
U vícesouborových modulů je ale také možnost inteligentního stahování a nahrávání. Na záložce ZADÁNÍ si můžete stáhnout archiv se všemi soubory, a tyto soubory následně nahrát zpátky. Jedinou podmínkou pro úspěšné nahrání souboru je, aby se jmenoval stejně, jako v záložce (např. záložka CRegex.cpp = soubor se musí jmenovat CRegex.cpp).
!!!
Po spuštění testů se v pravém panelu objeví výsledky jednotlivých testů. Ty buď projdou úspěšně (zelený proužek, ikona ✅), nebo selžou (červený proužek, ikona ❌). V případě selhání se otevře panel s výsledky testu, které si můžete zobrazit v podobě přehledného diffu.![Test output](/images_for_md_files/guides/cz/student/code/difference.png)

## Self test modul
![Self test](/images_for_md_files/guides/cz/student/selftest/selftest.png)
Samotesty jsou skvělý způsob, jak si ověřit své znalosti. Na hlavní stránce uvidíte počet otázek a časový limit, takže si můžete vybrat parametry, které chcete nastavit. Po kliknutí na tlačítko "SPUSTIT" se test zahájí.
![Self test question](/images_for_md_files/guides/cz/student/selftest/selftest_question.png)
Na pravé straně vidíte zbývající čas. Po vypršení času se test automaticky ukončí. Test můžete také ukončit ručně kliknutím na tlačítko "Náhled" a poté kliknutím na "Odovzdať". Po dokončení testu uvidíte výsledky. Můžete si prohlédnout správné odpovědi a své odpovědi.
![Self test end](/images_for_md_files/guides/cz/student/selftest/selftest_end.png)
